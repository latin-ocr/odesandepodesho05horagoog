Book l.-·-Ode III.

Quem Mortis timuit gradum,
Qui siccis oculis monstra natantia,

Qui vidit mare turgidum et
Infames scopulos Acroceraunia?

Nequicquam Deus abscidit
Prudens Oceano dissociabili

TerraS, si tamen impiae
Non tangenda rates transiliunt vada.

Audax omnia perpeti

Gens humana ruit per vetitum nefas:
Audax Iapeti genus

Ignem fraude mala gentibus intulit

Post ignem aetheria domo
Subductum, Macies et nova F ebrium

Terris incubuit cohorS,
Semotique prius tarda necessitas

Leti corripuit gradum.
Expertus vacuum Daedalus adra
Pennis non homini datis;
Perrupit Acheronta Herculeus labor.

Nil mortalibus ardui est3
Caelum ipsum petimus stultitia, neque
Per nostrum patimur scelus

Iracunda Jovem ponere fulmina.

 

