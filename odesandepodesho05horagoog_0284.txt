Book IIL-Ode V.

Fertur pudicae conjugis osculum,
Parvosque natos, ut capitis minor,i
Ab se removisse, et virilem
Torvus humi posuisse voltum:

Donec labantes consilio patres
Firmaret auctor nunquam alias dato,
Interque maerentes amicos
Egregius properaret exsul.

Atqui sciebat quae sibi barbarus

Tortor pararet3 non aliter tamen

Dimovit obstantes propinquos,
Et populum reditus morantem,

Quam si clientum longa negotia
Dijudicata lite relinqueret‚†

Tendens Venafranos in agros, ·
Aut Lacedaemonium Tarentum.

12*

 

